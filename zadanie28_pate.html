<!DOCTYPE html>
<html lang="pl">
<head>
    <meta charset="UTF-8">
    <title>Programowanie strukturalne i obiektowe – pytania i odpowiedzi</title>
    <style>
        body {
            font-family: Arial, sans-serif;
            line-height: 1.5;
            margin: 20px;
        }

        h1 {
            margin-top: 30px;
            font-size: 1.6em;
        }

        p, li {
            font-size: 1em;
        }
    </style>
</head>
<body>

<h1>1. Rodzaje „filozofii” programowania.</h1>
<p>Rodzaje „filozofii–paradygmatów” programowania:</p>
<ol>
    <li>Programowanie strukturalne</li>
    <li>Programowanie obiektowe</li>
</ol>

<h1>2. Opisz paradygmat programowania strukturalnego. Założenia programowania strukturalnego.</h1>
<p>
    Programowanie strukturalne – paradygmat programowania opierający się na podziale kodu
    źródłowego programu na procedury i hierarchicznie ułożone bloki z wykorzystaniem struktur
    kontrolnych w postaci instrukcji wyboru i pętli.
</p>
<p>
    Programowanie strukturalne zwiększa czytelność i ułatwia analizę programów, co stanowi
    znaczącą poprawę w stosunku do trudnego w utrzymaniu „spaghetti code” często wynikającego
    z użycia instrukcji <code>goto</code>.
</p>
<p><strong>Założenia programowania strukturalnego:</strong></p>
<ol>
    <li>Podzielone bloki kodu mają jeden punkt wejścia (mogą mieć wiele punktów wyjścia).</li>
    <li>Wykonywanie wyrażeń w określonej kolejności.</li>
    <li>Używanie instrukcji warunkowych (<code>if</code>, <code>if else</code>).</li>
    <li>Używanie pętli (<code>for</code>, <code>while</code>, <code>do while</code>).</li>
    <li>Unikanie instrukcji skoku (<code>goto</code>).</li>
    <li>Unikanie instrukcji <code>break</code>, <code>continue</code>.</li>
    <li>
        W programowaniu proceduralnym (strukturalnym) funkcje i zmienne opisujące dany
        przedmiot nie są ze sobą powiązane.
    </li>
</ol>

<h1>3. Programowanie obiektowe: definicja (obiekty, stan, zachowanie, końcowa konkluzja czym jest programowanie obiektowe).</h1>
<p><strong>Krótki opis:</strong><br>
    Programowanie obiektowe jest to podejście bardziej naturalne dla ludzi, bardziej zgodne z
    rzeczywistością. W pamięci komputera tworzona jest wirtualna rzeczywistość. Definiowane
    (powoływane są do wirtualnego życia w pamięci komputera) obiekty na podstawie wcześniej
    zdefiniowanych klas. Obiekty mają zdefiniowane metody oraz pola.
</p>

<p><strong>Definicja programowania obiektowego:</strong><br>
    Programowanie obiektowe (ang. <em>object-oriented programming</em>) — sposób programowania, w
    którym programy definiuje się za pomocą:
</p>
<ul>
    <li>
        obiektów (obiekty powoływane są do życia wirtualnego przez programistę, mogą być kasowane
        przez programistę), np. okienka w Windows – okienko jest obiektem,
    </li>
    <li>
        obiekt ma jakiś stan (czyli dane, w programowaniu obiektowym nazywane najczęściej polami),
        np. wielkość okienka w Windows,
    </li>
    <li>
        obiekt wykazuje pewne zachowanie (czyli posiada pewne procedury w programowaniu obiektowym
        nazywane metody), np. jest zdefiniowana metoda do zmiany wielkości okienka.
    </li>
</ul>
<p>
    Czyli obiektowy program komputerowy wyrażony jest jako zbiór takich obiektów,
    komunikujących się pomiędzy sobą w celu wykonywania zadań.
</p>

<h1>4. Dlaczego stosujemy programowanie obiektowe?</h1>
<ul>
    <li>
        Jest to bardziej naturalne podejście przez programistę podczas tworzenia programów,
        ponieważ otaczający nas świat to różnego rodzaju przedmioty. Tworząc program komputerowy,
        dokonujemy pewnego ich odwzorowania rzeczywistości, np. definiujemy obiekt samochód.
        Definiujemy pola, czyli jego stan, np. rok produkcji, marka, kolor. Definiujemy również
        metody, czyli co umie, np. hamowanie, przyśpieszanie. Definicja obiektu, jego metod i pól
        znajduje się w klasie. Następnie na podstawie zdefiniowanego obiektu (może mieć pola oraz
        metody) powołujemy obiekt w pamięci wirtualnej.
    </li>
    <li>
        Programowanie obiektowe pozwala na lepsze gospodarowanie pamięcią komputera, ponieważ
        gdy obiekt staje się zbędny, możemy go usunąć, co zwolni pamięć zajmowaną przez ten
        obiekt. W programowaniu strukturalnym, aby zwalniać pamięć, konieczne było stosowanie
        dynamicznych struktur danych, np. stos czy kolejka.
    </li>
    <li>
        W programowaniu obiektowym dobrze napisana i przetestowana klasa pozwala na stosowanie
        jej przez innych programistów. Zaoszczędza to czas i środki pieniężne.
    </li>
    <li>
        W programowaniu zorientowanym na obiekt dokonuje się powiązania metod (funkcji programu)
        z danymi (zmiennymi) definiującymi przedmiot. Wszystko to grupuje się w tzw. klasie
        zawierającej zarówno dane (pola) definiowanego przedmiotu, jak i funkcje (metody). W ten
        sposób definicje przedmiotu i jego właściwości znajdują się w jednym miejscu programu.
    </li>
</ul>

<h1>5. Omów następujące pojęcia (w krótkiej formie).</h1>

<p><strong>Klasa (ang. "class")</strong><br>
    Klasa – rodzaj foremki, która opisuje nam, jak będą wyglądać tworzone na jej podstawie nowe
    obiekty. Klasa jest to złożony typ będący opisem (definicją) obiektu/obiektów wraz z definicją
    pól i metod obiektów.
</p>

<p><strong>Obiekt (ang. "object")</strong><br>
    Obiekt – instancja (byt, twór), który powstał na podstawie klasy. Obiekty są konstrukcjami
    programistycznymi mającymi tzw. właściwości (inaczej pola obiektu), którymi mogą być zmienne
    lub inne obiekty. Z obiektami powiązane są funkcje wykonujące operacje na ich
    właściwościach, nazywane metodami.
</p>

<p><strong>Właściwość (ang. "property")</strong><br>
    Własność obiektu, np. kolor.
</p>

<p><strong>Metoda (ang. "method")</strong><br>
    Zdolność (czynność), którą umie wykonywać obiekt, np. chodzenie (idź). Realizowane w postaci
    konstrukcji podobnej do funkcji.
</p>

<p><strong>Konstruktor (ang. "constructor")</strong><br>
    Metoda wywoływana w momencie inicjalizacji obiektu, np. tworzymy obiekt, a wraz z
    tworzeniem obiektu uruchomi się metoda, która nada np. imię i nazwisko.
</p>

<p><strong>Dziedziczenie (ang. "inheritance")</strong><br>
    Klasa może dziedziczyć własności od innej klasy. Tworzymy klasę na podstawie innej klasy,
    pobierając od „rodzica” właściwości i metody, i możemy dopisać nowe pola i nowe metody.
</p>

<p><strong>Hermetyzacja / enkapsulacja (ang. "encapsulation")</strong><br>
    Wewnątrz ciała klasy znajdują się pola i metody. Część pól i metod można odpowiednio ukryć
    przed „zewnętrznym światem” klasy, tak jak to ma miejsce z przedmiotami ze świata
    rzeczywistego.
</p>

<p><strong>Polimorfizm (ang. "polymorphism")</strong><br>
    Polimorfizm, czyli wielopostaciowość. Oznacza to, że dany obiekt może zmieniać swoją postać w
    zależności od potrzeb. Może to być realizowane w formie metody wywoływanej z różną ilością
    parametrów. Utworzony obiekt może być traktowany polimorficznie, bo zachowuje się różnie
    w zależności od sposobu uruchamiania jego metody.
</p>

</body>
</html>